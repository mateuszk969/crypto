{
  "category": "wellness",
  "title": "Ashtanga. Praktyka, która czyni Cię lepszym",
  "date": "2018-08-08T18:54:53.167Z",
  "thumbnail": "/source/conf.jpg",
  "body": "Piękno tkwiące w tej dynamicznej formie odmianie jogi to profity, jakie płyną z jej regularnego praktykownia. Poprawa koncentracji rzutuje na wiele dziedzin życia - pracę, kontakty z innymi i sferę osobistą.\r Uczący jej podkreślają, że joga ashtanga przede wszystkim pokazuje, jak akceptować swoje ograniczenia i z czasem je pokonywać. \r\n\nTo, co istotnie różni Ashtangę od innych form jogi to synchronizacja ruchu z oddechem, vinyasa. To element łączący poszczególne asany, mający na celu utrzymanie płynności ruchu oraz wytworzonego ciepła na stałym poziomie. \n\nŚcieżka Ashtangi złożona jest z ośmiu stopni. Pierwszy to tzw. yamy - nakazy moralne w stosunku do innych, zaś drugi to nakazy moralne w stosunku do siebie samego - niyamy. Trzecim stopniem są asany. To nie tylko wyłącznie ćwiczenia - trzymając się zalecanej kolejności zsynchronizowanej z oddechem postaw i przejść między nimi można znacznie zwiększyć kondycję, siłę i koncentrację umysłu. \r\n\nKontrola oddechu, pranayama, i pratyahara – kontrola zmysłów to kolejne stopnie. Trzy ostatnie to dharana – koncentracja, dhyana – medytacja i samadhi – boska jedność lub, jak kto woli, wyzwolenie.",
  "gallery": "Opracowanie filozofii oraz metodyki ashtangi przypisuje się Sri K. Pattabhi Jois, który założył Ashtanga Yoga Research Institute. Opracował ją na bazie wieloletniego doświadczenia, obserwacji i przemyśleń. Charakteryzuje się dynamicznymi, płynnymi sekwencjami asan pogrupowanymi w ściśle określonej, stałej kolejności. Składa się z sześciu serii, uszeregowanych od najprostszej do najtrudniejszej. Regularne - i co bardzo istotne: właściwe - praktykowanie, jak dowodzi przykład wielu osób, pozwala odzyskać sprawność nawet po poważnych kontuzjach. Dodatkowy plus: lepsza koncentracja, zrozumienie własnego ciała i czysty umysł."
}