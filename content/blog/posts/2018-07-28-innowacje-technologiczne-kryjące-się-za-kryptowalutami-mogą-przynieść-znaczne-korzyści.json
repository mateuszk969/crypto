{
  "category": "crypto",
  "title": "\"Innowacje technologiczne kryjące się za kryptowalutami mogą przynieść znaczne korzyści\"",
  "date": "2018-07-23T20:26:00+02:00",
  "thumbnail": "/source/crypto.jpg",
  "body": "W miniony weekend (21-22 lipca) w Buenos Aires w Argentynie spotkali się ministrowie finansów 20 największych gospodarek świata w ramach szczytu grupy G20. Kryptowaluty były jednym z kluczowych tematów, o których dyskutowano. Raport z trwającego spotkania G20 w Argentynie stwierdza, że \"innowacje technologiczne, w tym te kryjące się za kryptowalutami, mogą przynieść znaczne korzyści systemowi finansowemu i gospodarce świata\"\r.\n\nPodczas szczytu państwa członkowskie G20 wyraziły swój optymizm wobec kryptowalut w światowej gospodarce, jak zauważają portale informacyjne. Stwierdzono, że innowacje w dziedzinie technologii wspierającej zasoby cyfrowe mogą przynieść gospodarce \"istotne korzyści\". W oficjalnym dokumencie zwrócono także uwagę na kontrowersyjne kwestie ochrony inwestorów i konsumentów.\r\n\nW raporcie podkreślono, iż G20 podtrzymuje zadeklarowane w marcu zobowiązania związane z wdrażaniem standardów FATF (Grupa Specjalna ds. Przeciwdziałania Praniu Pieniędzy) i zwracają się do FATF, w jaki sposób jego standardy mają zastosowanie do krypto-aktywów.\n\nPrzed szczytem Rada ds. Stabilności Finansowej, \"ustanowiona w celu koordynowania na szczeblu międzynarodowym pracy krajowych organów finansowych\", przedłożyła raport grupie G20. W niniejszym raporcie przedstawiono ryzyka związane z ICO i manipulacjami dotyczącymi wspólnego rynku, takimi jak spoofing czy taktyka \"pump and dump\".",
  "gallery": "G20 to grupa 19 państw oraz Unia Europejska, której celem jest dyskusja nad wspólną polityką finansową. Reprezentujący kraje członkowskie ministrowie finansów spotykają się raz do roku. G20 zostało utworzone przez G7, czyli grupę siedmiu państw, które są jednymi z najważniejszych gospodarek świata."
}