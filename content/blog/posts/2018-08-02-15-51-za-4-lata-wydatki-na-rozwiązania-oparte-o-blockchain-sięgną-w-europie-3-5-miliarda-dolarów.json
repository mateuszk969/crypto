{
  "category": "crypto",
  "title": "\"Za 4 lata wydatki na rozwiązania oparte o blockchain sięgną w Europie 3,5 miliarda dolarów\"",
  "date": "2018-08-01T13:48:00.000Z",
  "thumbnail": "/source/crypto.jpg",
  "body": "Intekartywnie.pl powołując się na szacunki analityków z międzynarodowej firmy badawczej IDC podają, że wydatki na technologię blockchain rosną w europie z prędkością 80,2 proc. rdr. Z najnowszego raportu IDC wynika, że Europa to drugi co do wielkości rynek dla tej technologii, zaś prym wiodą Stany Zjednoczone. Tam bowiem, wskazują, inwestorzy pompują w nią największy kapitał. Według IDC po blockchain najchętniej sięgają branże finansowa, produkcyjna i usługowa.\r\n\n\"W tym roku na Starym Kontynencie inwestycje w blockchain sięgną 400 mln dolarów\", prognozuje firma doradcza IDC. \"To sporo, jak na stosunkowo młodą technologię, jednak niewiele w porównaniu z pulą inwestycji szacowaną na rok 2022. Za 4 lata wydatki na rozwiązania oparte o blockchain sięgną w Europie 3,5 miliarda dolarów. Oznacza to, że rynek ten rozwija się zawrotną prędkością 80,2 proc. rdr.\", wskazuje Interaktywnie.pl.",
  "gallery": "Portal zwraca uwagę na fakt, że analitycy z IDC wyodrębnili sześć sektorów, w których spodziewają się największej penetracji rozwiązań opartych o blockchain. W ich opinii rozproszony łańcuch bloków największym zainteresowaniem cieszyć się będzie w obszarze finansów - aż 43 proc. wydatków na tę technologię pochodzić będzie z tego sektora, wskazuje portal. \"Na drugim miejscu, z 20 proc. udziałem, znalazła się branża produkcji przemysłowej. 11 proc. inwestycji w blockchain pochodzić ma z branży usługowej, 8 proc. z rynku infrastruktury i tyle samo z sektora publicznego\"."
}