{
  "category": "wellness",
  "title": "10 minut medytacji natychmiast poprawi wydajność Twojego umysłu",
  "date": "2018-08-09T08:35:48.456Z",
  "thumbnail": "/source/conf.jpg",
  "body": "Wystarczy 10 minut medytacji, by nasz umysł zaczął pracować wydajniej - przekonują naukowcy na łamach pisma \"Frontiers of Neuroscience\".\r\n\n\\- Już od dawna wiemy, że osoby praktykujące medytację przez kilka tygodni lub miesięcy zazwyczaj lepiej radzą sobie podczas testów zdolności poznawczych. Obecnie dowiedzieliśmy się, że nie trzeba medytować tygodniami, by zaobserwować poprawę - mówi autorka badań dr Hedy Kober z Yale University.\r\n\nNaukowcy zrekrutowali do badań 40 studentów (w tym 14 kobiet) w wieku od 17 do 22 lat. Uczestników podzielono na dwie grupy - pierwsza przez dziesięć minut słuchała nagrania medytacyjnego, a druga nagrania z tekstem o sekwojach. Następnie obie grupy poddano serii prostych testów zdolności poznawczych.\r\n\nOsoby, które słuchały nagrania medytacyjnego podczas testów radziły sobie wyraźnie lepiej (rozwiązywały zadania szybciej i precyzyjniej) niż druga grupa. Wyjątek stanowiły osoby z wysokim poziomem neurotyczności, na które nie wpłynęło słuchanie medytacyjnego nagrania.\r\n\nMedytacja mindfullness (skupianie uwagi na danej chwili) może poprawiać pracę pamięci roboczej i koncentrację. Te wyniki wskazują, że nawet osoby, które nigdy nie medytowały mogą czerpać korzyści z krótkiego treningu uważności - komentują autorzy.",
  "gallery": "źródło: pap"
}