{
  "category": "crypto",
  "title": "Za kryptowalutę zapłacisz kartą MasterCard i Visa ",
  "date": "2018-07-17T18:38:00+02:00",
  "thumbnail": "/source/crypto.jpg",
  "body": "Luno, platforma do zakupu i wymiany walut cyfrowych obecna w 40 krajach wprowadza kolejne udogodnienie dla użytkowników z Europy. Aplikacja obsługująca dwie najpopularniejsze kryptowaluty - Bitcoin i Ethereum - umożliwi depozyty środków za pomocą kart płatniczych Visa i Mastercard. \r\n\n \rWprowadzona właśnie integracja oferująca płatności wspomnianymi kartami znacząco ułatwia i przyspiesza transfer tradycyjnych walut, w przypadku Luno Polska euro, do wirtualnego portfela Luno w celu wymiany na Bitcoiny i Ethereum. Dzięki aktualizacji możliwe jest natychmiastowe zdeponowanie do 1000 euro za pomocą kart debetowych i kredytowych, zaś miesięczny limit transakcji to 5000 euro. Platforma nie pobiera żadnej opłaty za depozyt za pomocą karty płatniczej.",
  "gallery": "Luno to jeden z najszybciej rozwijających się start-up'ów technologicznych w Europie - z  platformy korzysta blisko 2 miliony klientów. Polska i Litwa są w czołówce krajów, w których z miesiąca na miesiąc przybywa najwięcej użytkowników aplikacji."
}