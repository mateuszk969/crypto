{
  "category": "crypto",
  "title": "UBS: aby zastąpić pieniądz, Bitcoin musi osiągnąć cenę 213 tys. dolarów",
  "date": "2018-08-02T14:34:00.000Z",
  "thumbnail": "/source/crypto.jpg",
  "body": "Aby Bitcoin zastąpił w Ameryce środki płatnicze - papierowe banknoty, monety, czeki podróżne i tym podobne - jego cena musiałaby osiągnąć blisko 213 tys. dolarów, albo sieć umożliwiająca płatności kryptowalutą musiałaby się stać bardziej przystępna dla użytkowników. To wnioski, jakie płyną z przeanalizowanego przez Bloomberg raportu szwajcarskiej firmy UBS, przedsiębiorstwa finansowego zajmującego się bankowością prywatną, inwestycyjną i obrotem papierami wartościowymi.\r\n\nJednakże aby Bitcoin z powodzeniem zastąpił dolara, musi zostać uznany za środek płatniczy, zauważają dziennikarze Bloomberg'a dodając, że \"aby to nastąpiło, musimy jeszcze poczekać\". UBS w swoim 34-stronicowym raporcie zwrócił uwagę na to, że ograniczenia wydajności, nieodłącznie związane z projektowaniem sieci Bitcoin, mogą nadal ograniczać użyteczność cyfrowej waluty. \r\n\n\\- Nasze ustalenia sugerują, że Bitcoin w swojej obecnej formie jest  zbyt niestabilny i ograniczony, by stać się opłacalnym środkiem płatniczym dla transakcji globalnych - stwierdzają analitycy.",
  "gallery": "Bloomberg zwraca uwagę na badania Chainalysis Inc., zgodnie z którymi użytkowanie Bitcoina w handlu spadło od zeszłego września. Spekulacyjny popyt wyjaśnia ponad 70 proc. zmian cen Bitcoin, stwierdzono w raporcie UBS. Zdaniem analityków - kryptowaluty mogą stać się alternatywną klasą aktywów, jednakże ich ceny prawdopodobnie pozostaną bardzo zmienne i będą bardziej atrakcyjne dla inwestorów spekulacyjnych."
}