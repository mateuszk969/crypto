{
  "category": "crypto",
  "title": "Iran tworzy narodową kryptowalutę by obejść skutki sankcji USA",
  "date": "2018-07-27T22:40:00+02:00",
  "thumbnail": "/source/crypto.jpg",
  "body": "Magazyn Fortune podaje, że władze Iranu planują przedstawienie narodowej kryptowaluty, po części jako formy storpedowania sankcji wprowadzonych przez Stany Zjednoczone.\r \n\nIrańskie władze w kwietniu ogłosiły opracowanie eksperymentalnej kryptowaluty narodowej. W międzyczasie USA wycofały się z porozumienia nuklearnego i wprowadziły więcej sankcji - lada moment w życie wejdzie zakaz zakupu dolarów amerykańskich, zaś w listopadzie zaczną obowiązywać sankcje na ropę naftową. Lokalne media poinformowały w tym tygodniu, że działania w kierunku wygenerowania narodowej kryptowaluty \"posuwają się naprzód\", a Bank Centralny współpracuje z \"wyspecjalizowanymi w know-how firmami\".\r\n\nMagazyn zwraca uwagę, że to dość duża zmiana nastawienia rządu, będącego dotychczas stosunkowo sceptycznym odnośnie kryptowalut. Zeszłoroczne raporty przedstawione władzom sugerowały korzyści związane z Bitcoinem, ale bank centralny w lutym odrzucił sugerowane w raporcie rozwiązanie. Następnie bank centralny zaatakował instytucje finansowe oferujące usługi kryptowalutowe w celu zwalczania utraty kapitału. W środę z kolei irański rząd zdecydował o zwolnieniu ze stanowiska Waliollaha Seifa, pełniącego od 5 lat obowiązki szefa banku centralnego. Powód: nieprzygotowanie na wypadek przywrócenia przez USA sankcji wymierzonych w Iran.",
  "gallery": "Cytowany przez lokalny serwis informacyjny ISNA, Alireza Daliri, zastępca kierownictwa i inwestycji w Dyrekcji ds. Naukowo-Technicznych, powiedział, że plany dotyczące stworzenia działającej cyfrowej waluty były już w programie obrad.\"Ta waluta ułatwiłaby transfer pieniędzy w dowolne miejsce na świecie. Poza tym może nam pomóc w momencie nałożenia sankcji\"."
}